<!--[*  $Id$  *]-->
<!--[include file="tour_user_menu.htm"]-->

<h1>Moduły</h1>
<p>Moduły są rdzeniem Zikuli. Prawie wszystko, co jest widoczne w serwisie jest generowane lub zarządzane przez jakiś moduł. Aby lepiej zrozumieć rolę modułów popatrz na serwis zbudowany za pomocą Zikuli jak na komputer. Zikula to system operacyjny, a moduły to programy, takie jak edytor tekstu czy przeglądarka internetowa.</p>
<p>Moduły można podzielić na dwie podstawowe grupy: moduły systemowe i dodatkowe. Moduły systemowe realizują funkcje niezbędne do działania Zikuli, choć najczęściej niewidoczne dla odwiedzających. Moduły te ulokowane są w katalogu &quot;system&quot;. Natomiast moduły dodatkowe, zawarte w katalogu &quot;modules&quot;, zapewniają obsługę funkcjonalności, decydujących o charakterze serwisu.</p>
<p>W wielkim skrócie - moduły umożliwiają zarządzanie i wyświetlanie treści. Dla przykładu, moduł Aktualności pozwala na tworzenie artykułów, kategoryzowanie ich i wyświetlanie odwiedzającym na różne sposoby - pojedynczo, jako listę, w postaci archiwum czy kanału RSS.</p>
<p>Istnieją dziesiątki, jeśli nie setki, modułów, zaspokajające niemal wszystkie potrzeby, jakie może mieć właściciel serwisu. Zarządzania stronami opisowymi, fora dyskusyjne, formularze kontaktowe, galerie, zarządzanie plikami do pobrania i wiele, wiele innych. Natomiast strona, którą teraz czytasz, wygenerowana jest przez moduł Przewodnik.</p>

<h2>Gdzie szukać nowych modułów?</h2>
<p>Jeśli chcesz znaleźć nowy moduł - zacznij do <a href="http://community.zikula.org/module-Extensions.htm">bazy rozszerzeń</a>. Możesz także poradzić się innych użytkowników Zikuli na forach wsparcia: <a href="http://zikula.pl">polskim</a> lub <a href="http://community.zikula.org/module-Forum.htm">globalnym</a>.</p>

<h2>Instalowanie i usuwanie modułów</h2>
<p>Zarządzanie modułami Zikuli jest nie bardzo proste. Odbywa się to w panelu administracyjnym za pomocą modułu o wiele mówiącej nazwie: <a href="<!--[pnmodurl modname="modules" type="admin" func="main"]-->">Moduły</a>. Znajdziesz tam listę wszystkich dostępnych w systemie modułów, wraz z informacją o ich aktualnym statusie oraz przyciskami, pozwalającymi na aktywację (moduł staje się dostępny dla administratorów i odwiedzających), deaktywację (moduł zostaje wyłączony z użytku, jednak zapisane w nim dane nie zostaną usunięte), usunięcie (skasowane zostaną wszystkie dane, umożliwiając usunięcie plików modułu) bądź zainstalowanie nowego modułu, wykrytego w systemie.</p>
<p>Usunięcie zainstalowanego modułu jest proste - wystarczy, że przejdziesz do sekcji <a href="<!--[pnmodurl modname="modules" type="admin" func="main"]-->">Modułów</a> w panelu administracyjnym. Tam znajdź moduł, który chcesz usunąć, najpierw kliknij w przycisk deaktywacji, a następnie usunięcia modułu. Następnie możesz usunąć pliki modułu za pomocą klienta FTP. Pamiętaj, aby zawsze najpierw poprawnie odinstalować moduł w panelu administracyjnym, a dopiero później usunąć pliki, w przeciwnym wypadku treści utworzone w danym module nie zostaną usunięte, a ponadto system może działać niepoprawnie.</p>
<p>Instalacja nowego modułu jest równie nieskomplikowana. Najpierw musisz rozpakować paczkę z modułem na swoim komputerze i wgrać pliki na serwer za pomocą klienta FTP (alternatywnie możesz rozpakować paczkę bezpośrednio na serwerze, jeśli menadżer plików Twojego konta hostingowego na to pozwala), umieszczając je w katalogu &quot;modules&quot;. Następnie przejdź do sekcji <a href="<!--[pnmodurl modname="modules" type="admin" func="main"]-->">Modułów</a> w panelu administracyjnym i kliknij w link &quot;Odśwież listę&quot;. W ten sposób Zikula sprawdzi, czy pojawiły się pliki nowych modułów. Po odświeżeniu listy, znajdź nowy moduł i kliknij przycisk instalacji modułu. Następnie aktywuj moduł - od tego momentu możesz go już używać. Choć instalacja modułu niemal zawsze przebiega w ten sam sposób - warto przed jej rozpoczęciem zapoznać się z dokumentacją danego modułu, w której mogą być zawarte dodatkowe instrukcje.</p>
<p><strong><a href="<!--[pnmodurl modname="Tour" func="display" page="firsttimeblocks"]-->">Na koniec - bloki</a></strong></p>
