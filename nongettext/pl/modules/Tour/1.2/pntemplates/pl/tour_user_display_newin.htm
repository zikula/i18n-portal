<!--[*  $Id$  *]-->
<!--[include file="tour_user_menu.htm"]-->

<h1>Nowości w Zikuli v1.0</h1>

<p>Zikula v1.0 posiada wiele nowych funkcji, tak dla programistów jak i dla użytkowników końcowych. Nowe technologie zintegrowane z systemem umożliwiają łatwiejszą kontrolę i modyfikację systemu przy większej wydajności.</p> 
<h2>AJAX</h2> 
<p>Biblioteki AJAX stały się częścią rdzenia systemu, umożliwiając modułom łatwy dostęp do tej technologii. Dzięki temu masz do czynienia z nowoczesną, interaktywną i wygodną w obsłudze aplikacją, oferującą dynamiczne metody typu &quot;przeciągnij i upuść&quot; zamiast starych: zaznacz, kliknij, czekaj na przeładowanie. AJAX to już nie tylko modne słowo i &quot;bajeranckie&quot; dema, lecz narzędzie do tworzenia użytecznych, intuicyjnych i prostych w obsłudze aplikacji.</p> 
<h2>System Motywów</h2> 
<p>Następca modułu Xanthia 2.0 - Xanthia 3.0 - został przemianowany na &quot;Motywy&quot;. Moduł ten poddany został gruntownej przebudowie, zyskując znacznie przyjaźniejszy interfejs, a zarządzanie motywami jest bardziej przejrzyste. Możesz więc łatwiej wykorzystać swoją znajomość HTML i CSS projektując serwis. Separacja warstwy logicznej i prezentacyjnej jest jeszcze głębsza, dając Ci szeroką kontrolę nad wyglądem serwisu.</p> 
<h2>Szablony</h2> 
<p>Podstawowe moduły są obecne w pełni oparte na szablonach. Nie musisz już polegać na oryginalnym układzie, przygotowanym przez autora modułu. Mając pełną kontrolę nad szablonami, możesz je dowolnie dostosować do własnych potrzeb.</p> 
<h2>WorkFlow</h2> 
<p>Workflow to kolejne modne słowo. Ale czym jest Workflow? Moduł Workflow pozwala na tworzenie procedur realizacji konkretnych zadań. Procedur, w ramach których dane przepływają przez kolejne instancje, aby w efektywny sposób zrealizować zadanie. Dla przykładu droga artykułu od szkicu może prowadzić poprzez korektę, następnie akceptację i dopiero wówczas publikację. Dzięki mechanizmowi Workflow można podnieść jakość pracy.</p> 
<h2>PageLock</h2> 
<p>Mechanizm PageLock pozwala zabezpieczyć dany materiał przed jednoczesną edycją przez wiele osób, zabezpieczając przed wzajemnym nadpisywaniem zmian. Przykładowo - gdy edytujesz artykuł - nikt inny nie będzie mógł go modyfikować, dopóki nie skończysz nad nim pracy.</p> 
<h2>Development Made Easy</h2> 
<p>Zikula nadal nieustannie wzbogaca podstawowe funkcje, by ułatwiać pracę deweloperom. Dzięki temu mogą koncentrować się na funkcjonalności tworzonych modułów, zamiast na wykonywaniu żmudnych i powtarzalnych prac podstawowych. <strong>pnForm</strong> zapewnia kompletną obsługę procesu zbierania danych od użytkowników, sprawdzania ich poprawności, zwracania komunikatów o błędach. <strong>DBUtil</strong> pozwala na redukcję kodu i czasu, niezbędnego do komunikacji z bazą danych. <strong>PNObject</strong> wprowadza do Zikuli obiektowe modele, separujące funkcje specyficzne dla danego modułu od wspólnych dla całego typu obiektów zachowań, pozwalające na wielokrotne wykorzystywanie standardowych funkcjonalności. Na tym nie koniec - jest jeszcze <strong>CatergoryUtil</strong>, głębsza standaryzacja całego systemu i jego API, AJAX, rozbudowana funkcjonalność wyszukiwania i jeszcze wiele więcej.</p>
<p>Dzięki tym technologiom możesz tworzyć lub oczekiwać, iż będą tworzone, zupełnie nowe, fantastyczne moduły.</p>
